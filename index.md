---
layout: default
title: home
---
##  Analisi non invasiva per la diagnosi e lo studio dei tumori

#### Progetto POR FESR 2014/2020 - “RICERCA SCIENTIFICA, SVILUPPO TECNOLOGICO E INNOVAZIONE" Azioni Cluster Top-Down.

<hr>
Il progetto NIASMIC (Non-Invasive Analysis of Somatic Mutations In Cancer) coordinato dal CRS4 è stato realizzato 
in collaborazione con partner ospedalieri, Centri di Ricerca e Università con il coinvolgimento di 7 imprese locali. 
Hanno collaborato attivamente al progetto: 

- Clinica Otorinolaringoiatria - Policlinico di Monserrato (CA); 
- Anatomia Patologica UniSS - Unit of Cancer Genetics IRGB CNR Sassari; 
- Oncologia - Ospedale G.Gaslini Genova. 

In Sardegna, sono state coinvolte diverse imprese locali interessate alle opportunità di sviluppo, 
in sinergia con le proprie attività di ricerca e di nuove applicazioni per la diagnostica molecolare

- Nurex, (SS)
  
- Kitos, (SS)
  
- Biotech, (SS)
  
- BGT Italia (SS) 
  
- Yenetics (CA)
  
- Ardea, (SS)
  
- Microtec, (CA)) 
 
Il progetto ha avuto come obiettivo principale lo sviluppo di un protocollo non invasivo di analisi 
del profilo genetico del ctDNA (DNA tumorale circolante) estratto da biopsia liquida (plasma) 
di pazienti oncologici utilizzando tecnologie di sequenziamento di nuova generazione (NGS) con l’idea di 
produrre un unico protocollo diagnostico-molecolare per un ampio spettro di neoplasie, allo scopo di facilitare 
la centralizzazione  delle analisi e di ottimizzare lo sfruttamento dei dati genetici per una medicina personalizzata 
e anche ai fini della ricerca in oncologia.
    
Nello specifico si è definito il protocollo di analisi a partire dalla raccolta dei campioni biologici, 
la purificazione dei rispettivi acidi nucleici, la definizione del protocollo di preparazione delle librerie 
e dell’arricchimento dei geni target con un pannello di sonde disegnato sulle sequenze codificanti 
e di maggiore interesse di 372 geni. Il protocollo ha mostrato un buon livello di arricchimento 
delle sequenze target rispetto all’intero genoma e l’analisi comparativa del profilo mutazionale 
biopsia liquida vs biopsia tissutale ha evidenziato una concordanza che, 
sebbene siano necessarie ulteriori validazioni, è indicativa della sensibilità del metodo sviluppato 
(ovvero della capacità di individuare nel plasma le mutazioni derivanti dal tessuto neoplastico). 
 
L’idea e le sue applicazioni sono state molto apprezzata dai nostri collaboratori clinici e 
attese dalla comunità scientifica perché allo stato dell’arte delle indagini clinico-diagnostiche in oncologia.
Inoltre, il potenziale applicativo di tale tecnologia è di attuale e notevole interesse per l’industria del biotech.
 
In parallelo, allo scopo di valutare gli effetti reali e potenziali della tecnologia, 
e le conseguenze dell’introduzione della tecnologia NIASMIC nella pratica clinica, 
è stata condotta una analisi HTA (Health Technology Assessment) che ha permesso la valutazione dei costi 
e dei benefici connessi all’adozione di questo approccio diagnostico basato sui principi della medicina personalizzata.

Si è individuato come  l’utilizzo della tecnologia NGS per il sequenziamento di ctDNA da biopsia liquida, 
risulti cost-effective e time-saving per il Servizio Sanitario Nazionale (SSN) e per i pazienti. 
La messa in opera di un pannello omnicomprensivo permette infatti la centralizzazione delle analisi 
e la conseguente riduzione della complessità di gestione dei campioni provenienti da reparti diversi, 
traducibile nella possibilità di automatizzare i processi diagnostici. 

La riduzione dei tempi di risposta al quesito diagnostico, 
una maggiore informazione sullo spettro mutazionale della neoplasia in corso, 
la possibilità di eseguire facilmente il follow-up per monitorare l’efficacia delle terapie, 
la potenzialità di individuare metastasi e malattia residua, 
apportano benefici sia per quanto riguarda la precisione nella stadiazione 
e nella classificazione del tumore che per quanto riguarda l’orientamento nella scelta 
del protocollo terapeutico personalizzato. 
